Co se týče jména Sand, obdržel je jako příjmení na památku, že byl nalezen na cípu Sandy Hook (Sand - angl. "písek"), který tvoří vstup do newyorského přístavu při ústí Hudsonu.


"Zajisté, paní Weldonová...  zajisté!...  ale máme o tom dostatek smutných příkladů.  Co se týká mužstva této lodi, myslím, že jej spíše opustilo, protože nevidím jediný člun.  Jestli lidé nebyli z paluby zachráněni na druhou loď, myslím, že se pokusili sami o to, aby někde přistáli ke břehu!  Ovšem při této vzdálenosti od americké pevniny jakož i od ostrovů Oceánie se obávám, že se jim to nepodařilo." "Možná," pravila paní Weldonová, "že nebude nikdy závoj z tajemství této katastrofy odhalen!  Nicméně je možné, že přece snad někdo z mužstva se nachází ještě na palubě."



"Ah, bratránku Benedikte!" oslovila jej paní Weldonová, jak se vám vede, dobře, je to tak?" "Ano...  sestřenko Weldonová..., daří se mi dobře, ale přece...  hm...  přece bych už byl raději na pevné zemi."


"Ano!...  Skutečně...  ano!..." zabručel kapitán Hull.
"Je zde pouze jeden kapitán...
kapitán Sand, a každý ať ví, že si dovede zjednat poslušnost!"


Slunce by pak denně bylo jeho rádcem!  Měsíc, oběžnice by mu říkaly: zde, na tomto bodu moře je tvá loď!  Obloha, na které se hvězdy pohybují jako u hodin, které žádný otřes nemůže uvést v nesoulad a jejichž přesnost je dokonalá, ta by jej pak poučovala o čase a vzdálenosti!


Věděl, že země je vzdálena a že k měření této vzdálenosti nestačí stovky mil.  Ale jeho rozhodnutí bylo pevné: zodpovědnost, která spočívala na jeho bedrech, z něho učinila muže.  Nadešla chvíle, aby se jednalo.


"Jen poroučejte," prohlásil Tom, "uděláme všechno, co nám nařídíte, kapitáne Sande!"

X.  KAPITOLA

Za následujících čtyř dnů

Dick Sand byl tedy kapitánem Pilgrima a bez otálení vykonal potřebná opatření, aby loď za příznivého větru mohla plout plnými plachtami.  Rozumí se, že cestující měli jen jednu naději: totiž, aby dorazili k nějakému přístavu na americkém pobřeží vůbec, i když by to nebylo Valparaíso. 


