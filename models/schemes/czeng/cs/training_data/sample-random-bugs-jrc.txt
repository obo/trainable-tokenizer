
Článek 6
Bezpečnostní úřad
Bezpečností úřad zřízený Komisí, pod jejím dohledem a na její odpovědnost
a) koordinuje a zajišťuje obecné uplatňování bezpečnostních opatření;
b) kontroluje uplatňování těchto opatření v orgánech, výborech, útvarech a zařízeních Společenství;
c) je oprávněn prostřednictvím vnitrostátních orgánů, nebo považuje-li to za nezbytné, ve spojení s těmito orgány kontrolovat uplatňování bezpečnostních opatření podle tohoto nařízení na USE;
d) navrhuje změny, které považuje za nezbytné pro provádění tohoto nařízení.


Článek 13
Změny stupně utajení a odtajnění
Stupeň utajení uplatňovaný pro jakoukoli USE lze změnit nebo zrušit způsobem stanoveným v čl. 24 odst. 2 pátém pododstavci a čl. 25 odst. 3 Smlouvy.
ČÁST DRUHÁ
USTANOVENÍ TÝKAJÍCÍ SE OSOB
Článek 14


3. Pro účely bezpečnostních prověrek přijme každý členský stát vhodné předpisy a směrnice.
Nestanoví-li Rada ve věci členů orgánů a úředníků a ostatních zaměstnanců Společenství jinak, podávají se žádosti bezpečnostního úřadu o prověrky příslušným orgánům členského státu, který ve smyslu odst. 2 prvního pododstavce bude příslušný pro provedení prověrek. Žádosti o bezpečnostní prověrky budou doplněny osobním prohlášením osvědčeným dotčenými osobami, jež obsahuje zejména přesné údaje o občanskoprávním stavu zúčastněných osob a jejich rodin, jejich aktivitách a bydlišti v předchozích deseti letech.
V případě úředníků a zaměstnanců členských států a osob a podniků uvedených v článku 196 Smlouvy, včetně zaměstnanců těchto podniků, se prověrky provádějí z podnětu dotyčného členského státu.
4. Po skončení bezpečnostních prověrek se vůči členům orgánů a úředníkům a ostatním zaměstnancům Společenství použije tento postup:



Rozhodnutí Komise
ze dne 28. ledna 2004,
kterým se mění příloha C směrnice Rady 92/51/EHS o druhém obecném systému pro uznávání odborného vzdělávání a přípravy, kterou se doplňuje směrnice 89/48/EHS
(oznámeno pod číslem K(2003) 5381)
(Text s významem pro EHP)
(2004/108/ES)
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na směrnici Rady 92/51/EHS ze dne 18. června 1992 o druhém obecném systému pro uznávání odborného vzdělávání a přípravy, kterou se doplňuje směrnice 89/48/EHS [1], a zejména na článek 15 uvedené směrnice,
s ohledem na žádosti podané Německem, Itálií, Rakouskem a Spojeným královstvím,
vzhledem k těmto důvodům:
(1) Německo, Itálie, Rakousko a Spojené království předložily odůvodněné žádosti o změny přílohy C směrnice 92/51/EHS.
(2) Německo požadovalo, aby profesní označení "ergoterapeut" ("Beschäftigungs- und Arbeitstherapeut") bylo doplněno o profesní označení "pracovní terapeut" ("Ergotherapeut"). Změnou zákona o ergoterapeutech (Beschäftigungs- und Arbeitstherapeutengesetzt) ze dne 25. května 1976 ve znění ze dne 8. března 1994, která vstoupila v platnost dne 1. ledna 1999, bylo do užívání zavedeno vedle stávajícího označení profesní označení "pracovní terapeut" ("Ergotherapeut").
(3) Itálie požadovala odstranění označení "pedikér" ("podologo"), neboť odbornou kvalifikaci pro pedikéry předepisuje ministerská vyhláška (Decreto ministeriale) č. 666 ze dne 14. září 1994, která stanoví jako odborný předpoklad pro výkon tohoto povolání odpovídající univerzitní diplom po ukončení tříletého studia. Po vstupu uvedené vyhlášky v platnost spadá povolání pedikéra do oblasti působnosti směrnice Rady 89/48/EHS ze dne 21. prosince 1988 o obecném systému pro uznávání vysokoškolských diplomů vydaných po ukončení nejméně tříletého odborného vzdělávání a přípravy [2].
(4) Rakousko požadovalo zařazení dvou nových povolání do oblasti vedení účetnictví: "účetní provozující živnost" ("Gewerblicher Buchhalter") v souladu se živnostenským řádem z roku 1994 (Gewerbeordnung 1994) a "samostatný účetní" ("Selbstständiger Buchhalter") v souladu se spolkovým zákonem o svobodných povoláních v oblasti účetnictví, auditu a daňového poradenství z roku 1999 (Bundesgesetzt über die Wirtschaftstreuhandberufe 1999). Příslušné vzdělávací programy byly předloženy. Uvedená kvalifikace by vzhledem k úrovni specializace a odpovědnosti jejích držitelů měla být považována za srovnatelnou s diplomem.
(5) Rakousko požadovalo, aby z přílohy C byla v souvislosti s novelou živnostenského řádu z roku 1997, BGBl. I č. 63/1997, (Gewerbeordnungsnovelle 1997, BGBl. I č. 63/1997) vypuštěna činnost reklamní agentury ("Werbeagentur"), jelikož tato činnost není zákonem nadále upravena.
(6) Spojené království požadovalo zařazení povolání "uznaný veterinární ošetřovatel/uznaná veterinární ošetřovatelka" ("listed veterinary nurse") do úrovně 3 seznamu národních profesních kvalifikací ("National Vocational Qualification – NVQ") Spojeného království v důsledku změn v požadavcích na vzdělání pro výkon tohoto povolání. Královská univerzita veterinárního lékařství (The Royal College of Veterinary Surgeons) byla uznána Úřadem pro kvalifikace a učební osnovy (Qualifications and Curriculum Authority – QCA) jako subjekt oprávněný udělovat příslušné označení. Příloha C směrnice 92/51/EHS již kvalifikace NVQ na této úrovni obsahuje.
(7) Směrnice 92/51/EHS by proto měla být změněna.
(8) Opatření tohoto rozhodnutí jsou v souladu se stanoviskem výboru zřízeného článkem 15 směrnice 92/51/EHS,
PŘIJALA TOTO ROZHODNUTÍ:
Článek 1
Příloha C směrnice 92/51/EHS se mění v souladu s přílohou tohoto rozhodnutí.
Článek 2
Toto rozhodnutí je určeno členským státům.

V Bruselu dne 28. ledna 2004.
Za Komisi
Frederik Bolkestein
člen Komise
[1] Úř. věst. L 209, 24.7.1992, s. 25. Směrnice naposledy pozměněná nařízením Evropského parlamentu a Rady (ES) č. 1882/2003 (Úř. věst. L 284, 31.10.2003, s. 1).
[2] Úř. věst. L 19, 24.1.1989, s. 16. Směrnice ve znění směrnice Evropského parlamentu a Rady 2001/19/ES (Úř. věst. L 206, 31.7.2001, s. 1).
--------------------------------------------------

PŘÍLOHA
Příloha C směrnice 92/51/EHS se mění takto:
1. Část "1. Oblast zdravotnická a péče o dítě" se mění takto:
a) v oddíle "V Německu" se odrážka "– ergoterapeut ("Beschäftigungs- und Arbeitstherapeut(in)")" nahrazuje odrážkou "– ergoterapeut/pracovní terapeut ("Beschäftigungs- und Arbeitstherapeut/Ergotherapeut")";
b) v oddíle "V Itálii" se zrušuje odrážka "– pedikér ("podologo")".
2. V části "4. Technická oblast" se znění oddílu "V Rakousku" mění takto:
a) doplňují se nové odrážky, které znějí:
i) "– účetní provozující živnost ("Gewerblicher Buchhalter") v souladu se živnostenským řádem z roku 1994 (Gewerbeordnung 1994),";
(ii) "– samostatný účetní ("Selbstständiger Buchhalter") v souladu se zákonem o svobodných povoláních v oblasti účetnictví, auditu a daňového poradenství z roku 1999 (Bundesgesetzt über die Wirtschaftstreuhandberufe 1999).";
(b) zrušuje se odrážka "– reklamní agentura ("Werbeagentur")".
3. V položce 5
"Studium ve Spojeném království schválené jako národní profesní kvalifikace ("National Vocational Qualifications") nebo jako skotské profesní kvalifikace ("Scottish Vocational Qualifications")"
se doplňuje do znění podpoložky
"odborná příprava pro povolání"
nová odrážka, která zní:
"— "uznaný veterinární ošetřovatel/uznaná veterinární ošetřovatelka ("Listed veterinary nurse")""
--------------------------------------------------



Nařízení Komise (ES) č. 2009/2004
ze dne 24. listopadu 2004
o stanovení standardních dovozních hodnot pro určování vstupních cen určitých druhů ovoce a zeleniny
KOMISE EVROPSKÝCH SPOLEČENSTVÍ,
s ohledem na Smlouvu o založení Evropského společenství,
s ohledem na nařízení Komise (ES) č. 3223/94 ze dne 21. prosince 1994 o prováděcích pravidlech k dovoznímu režimu pro ovoce a zeleninu [1], a zejména na čl. 4 odst. 1 uvedeného nařízení,
vzhledem k těmto důvodům:
(1) Nařízení Komise (ES) č. 3223/94 v souladu s výsledky mnohostranných obchodních jednání Uruguayského kola vymezilo kritéria, na základě kterých Komise stanovuje standardní dovozní hodnoty pro dovoz ze třetích zemí týkající se produktů a období uvedených v příloze.
(2) Při uplatňování výše uvedených kritérií je třeba stanovit standardní dovozní hodnoty ve výších uvedených v příloze tohoto nařízení,
PŘIJALA TOTO NAŘÍZENÍ:
Článek 1
Standardní dovozní hodnoty uvedené v článku 4 nařízení (ES) č. 3223/94 se stanoví v souladu s přílohou.
Článek 2
Toto nařízení vstupuje v platnost dnem 25. listopadu 2004.
Toto nařízení je závazné v celém rozsahu a přímo použitelné ve všech členských státech.

V Bruselu dne 24. listopadu 2004.
Za Komisi
J. M. Silva Rodríguez
generální ředitelství pro zemědělství a rozvoj venkova
--------------------------------------------------
[1] Úř. věst. L 337, 24.12.1994, s. 66. Nařízení naposledy pozměněné nařízením (ES) č. 1947/2002 (Úř. věst. L 299, 1.11.2002, s. 17).
--------------------------------------------------

+++++ ANNEX 1 +++++&lt;/br&gt;

